# <img width="25" height="25" alt="MechaLogo" src="https://github.com/user-attachments/assets/6ed09457-a6a3-4573-8cb5-9cbedbbdda9e" /> MECHA

**MECHA** è un software di supporto tecnico per termotecnici e progettisti HVAC, pensato per centralizzare in un unico ambiente tutti i calcoli e gli strumenti necessari al lavoro quotidiano.

## Indice
- [Perché esiste MECHA](#perché-esiste-mecha)
- [Cosa puoi fare con MECHA](#cosa-puoi-fare-con-mecha)
  - [Fluidi](#1-fluidi)
  - [HVAC](#2-hvac)
  - [Vapore e Condensa](#3-vapore-e-condensa-in-progettazione)
  - [Gas Compressi](#4-gas-compressi-in-progettazione)
- [Librerie dati personalizzabili](librerie-dati-personalizzabili)
- [Trasparenza dei calcoli](trasparenza-dei-calcoli)
- [Roadmap](roadmap)
- [Download e aggiornamenti](download-e-aggiornamenti)
- [Feedback e contributi](feedback-e-contributi)

---

## Perché esiste MECHA

Chi lavora nella termotecnica conosce bene la situazione: fogli di calcolo sparsi sul desktop, tool online segnati tra i preferiti, schede tecniche dimenticate in qualche cartella. MECHA nasce per risolvere esattamente questo problema.

L'applicazione è pensata per restare aperta in secondo piano mentre si lavora su altri software — durante la progettazione di una distribuzione idronica, la redazione di un P&ID o la scrittura di una relazione tecnica — e offrire in modo rapido formule, calcoli e teoria.

Ogni scelta di interfaccia è stata guidata dall'uso reale: MECHA è un software che uso personalmente ogni giorno.

---

## Cosa puoi fare con MECHA

MECHA è organizzato in quattro moduli principali.

<img height="500" alt="image" src="https://github.com/user-attachments/assets/7684974c-2268-4184-a40e-93123a4aacde" />

### 1. Fluidi

Tutto ciò che riguarda acqua, miscele acqua-glicole e fluidi in pressione:

- Dimensionamento tubazioni (portata, velocità, perdita di carico, potenza)
- Calcolo perdite di carico distribuite e concentrate
- Computo metrico (tubazioni, isolamento, finitura esterna)
- Dimensionamento organi di centrale (valvole di sicurezza, vasi di espansione, accumulatori, collettori)

<img height="500" alt="image" src="https://github.com/user-attachments/assets/f36142bd-6ff1-45bb-8c51-264c9197c12d" /> <img height="500" alt="image" src="https://github.com/user-attachments/assets/aaba5f0d-e59c-4d0c-86e9-4ffd5769d2af" />


### 2. HVAC

Tutto ciò che riguarda la ventilazione e il trattamento dell'aria:

- Dimensionamento canali rettangolari e circolari (velocità e perdita di carico)
- Computo metrico (lamiera, isolamento, finitura esterna)
- Calcolo proprietà psicrometriche con diagramma interattivo

<img height="500" alt="image" src="https://github.com/user-attachments/assets/fbff1ae1-1f83-4fc8-b53a-a2d558d8d911" />
<img height="500" alt="image" src="https://github.com/user-attachments/assets/6a74ddba-2395-4e0b-85b9-07fdf5b2c3e9" />

**In sviluppo:**
- Diagramma di Mollier interattivo per calcoli psicrometrici
- Dimensionamento unità di trattamento aria e redazione datasheet
- Dimensionamento batterie di post-riscaldamento

### 3. Vapore e Condensa *(in progettazione)*

- Dimensionamento tubazioni vapore e condensa
- Calcolo vapore di flash e reti di recupero condensa

### 4. Gas Compressi *(in progettazione)*

- Dimensionamento tubazioni e organi di linea
- Calcolo carico condensa

---

## Librerie dati personalizzabili

MECHA si basa su librerie in formato **JSON**, modificabili direttamente dall'applicazione tramite un editor integrato — senza bisogno di conoscere la sintassi JSON.

Ogni utente può costruire il proprio set di lavoro personalizzato, esportarlo, importarlo e condividerlo con i colleghi.

---

## Trasparenza dei calcoli

MECHA non è una scatola nera. Ogni modulo riporta la teoria alla base dei calcoli, le formule utilizzate e le fonti di riferimento (manuali di termodinamica, documenti tecnici, norme e standard).

L'obiettivo è poter usare lo strumento con piena consapevolezza di ciò che sta calcolando.

<img height="500" alt="image" src="https://github.com/user-attachments/assets/d5f0d41c-c70d-4a37-adf0-bab97b2878ca" />

---

## Roadmap

Tra le funzionalità in programma:

- Supporto multilingua (italiano già disponibile, inglese come prossima priorità)
- Supporto per sistemi di unità di misura alternativi
- Esportazione report in PDF o RTF con personalizzazione (logo aziendale, carta intestata)
- Convertitore di unità di misura integrato

---

## Download e aggiornamenti

MECHA può essere scaricato gratuitamente dalla sezione **Releases** di questo repository, dove sono disponibili anche le note di rilascio per ogni versione.

> **Stato attuale:** MECHA è in fase beta e completamente gratuito. In futuro sarà richiesta una licenza per l'utilizzo.

---

## Feedback e contributi

Se durante l'utilizzo vuoi:

- segnalare un problema
- proporre un nuovo strumento
- suggerire un miglioramento

puoi aprire una **Issue** su GitHub oppure contattarmi su **LinkedIn**.

Il progetto cresce grazie all'uso reale e ai commenti di chi lo utilizza ogni giorno. Ogni feedback è prezioso.

---

> *Leave the world a little better than you found it.*
[Baden Powell - fondatore dello scautismo]
